XX VITA AGATHIAE.

pressam esse Romae ap, Iac. *Mazochium 1516, fol. repeti-
tam deiude Augustae vindelicorum per Sigism. Grimm et
M. Wirsung ¹519· 4. et postea cum Procopio atque lornande,
aliisque affinis argumenti libris, praemissa Beati Rhenani
praefatione, Basileae ap. Hervagium 1551. fol. et Lugd. 1594.
8.:— dedicationem Personae ad Sixtum lV. Pont. M. editam
csse in dissertationibus Zeni Vossianis 11. p. 141—144.
Ego usus sum editione quae a Fabricio ‘dicitur pro-
diisse anno 1576. Basileae ap. P. Pernam; sed anni notam
in exemplo quod mihi adest frustra quaesivi. Ibi Agathiae
praemittuntur Zosimus a Leunclavio, Procopius a Raphaele
Volaterrano, Personaque ipso, versus: subiiciuntur ambo
lornandis libelli, et Leonardus Aretinus de bello Italico.
Quod Fabricius in hac editione versionem Agathiae ex re-

censione sive interpolatione Io. Leunclavii haberi dicit, is ·

error est. Nihil mutavit Leunclavius; contentus locis non
adeo multis in margine correctionem indicare: sed quum,
finita impressione, Rehdigeranum codicem utendum acce-
pisset, ea quae interpres, sive propter codicis defectum
sive ob alias nescio quas rationes, omiserat, vertit: non
paucis locis plane insanam versionem meliore mutavit: ea
omnia sub finem praefationis collecta proposuit: Agathiam

interpolatum inscripsit.
Bellum Butilini , primum librum Agathiae, secundi-

que initium, magnus Grotius vertit in Historia Gothorum,
vandalorum et Longobardorum‚ Amstelod. 1655. 8.: eam
versionem loco Vulcanianae non posuisse, quatenus patet,
licet deinde ad peiorem redeundum fuisset, male me poe-
nitet.

Haec hactenus. Nam de Anthologia Agathiae disserere,
ab hoc loco meisque rationibus maxime foret alienum.

