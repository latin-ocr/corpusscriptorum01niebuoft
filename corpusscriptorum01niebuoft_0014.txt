v111 ⁵ PRAEFATm.

non omnino illepidum, ante multos annos, rerum cognoscendarum
causa, eumque memoria repetens mihi persuadebam illa ratione, non
excoli quidem atque ornari, verumtamen ita corrigi posse ut, spinis
atque sentibus evulsis, satis expeditus evaderet. Erat autem iam tum
mihi cognitus atque valde carus Ioannes classenm, Hamburgensis,
qui HERMANNI, viri summi, disciplina institutus, huc venerat, ut
nos quoque, qui in hac litterarum universitate disciplinas philologicas
explicamus, audiret. Hunc ego iuvenem egregium, quem nunc in
contubernio atque domestica mea familiaritate vivere gaudeo, roga-
bam, ut Agathiam attente perlegeret, quaeque ipsi in mentem veni-
rent annotaret: mihi enini opus aggredi, propter negotiorum frequen-
tiam utque adversam qua tunc premebar valetudinem, nondum vacabat.
Fecit is quod cupiebam sine mora ac valde sedulo: eiusque schedis
acceptis ipse Agathiam accurate evolvendum sumpsi: plurima, quae

emendatione persanari possent, a Classeno rite perspecta animadverti: .
quaedam improbavit non pauca quae ille non attigisset correxi ipse.
Qua via ingressus, prioribus libris diligenter excussis, quum eos peius
longe quam antea cogitaveram se habere perspicerem, neque ullum
ex libris subsidium aderat praeterea quae, suasu meo, e Suida con-
gesserat Classenus, versionem Personae quaerere coepi, quae instar
codicis esset. Eam mihi ex bibliotheca gymnasii Coloniensis suppe-
ditavit humanitas eruditissimi Birnbaumii: atque hoc accepto libro
novum lumen operae nostrae affulsit. Etsi enim homo non minus
stolidus quam indoctus ita vertit ut plurimis singularum paginarum
locis insulse delirantem audire videarist — quippe qui de sensu, non
dicam probabili sed ullo, minime sollicitus esset: — habuit tamen ille
ante oculos codicem plane egregium, cuius verba singula exprimere
saepe tentavit. Itaque multae emendationes, quum Classeni tum meae,
illo auctore comprobatae sunt: id vero inprimis gratum erat, quod,
quae in Vulcanii codice exciderunt, ubi aut verba aut incisum inte—
grum deesse videram, ita apud Personam translata inveniebam , ut sen-
sum sine ulla dubitatione tenerem, verba cum aliqua saltem probabi-
litate graece restituere posscm. Quibus subsidiis si contentus fuissem,
et liber iam edi poterat aliquanto emendatius, et nonnullam inde
fortasse abstulissem doctrinae atque acuminis laudem, Verum enim·-
vero quum ex Leunclavii praefatione ad editionem versionis Perso-

nae Basilecnsem perspexissem quam longe codex Rehdigeranus prae·-

