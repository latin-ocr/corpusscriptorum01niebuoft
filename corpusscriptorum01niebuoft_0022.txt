XVI VITA

esse quod historiae opus adfinem non sit perductum, Me-
nander innuit, oratione usus parum quidem apta ²3), sed
pravae interpretationi minime obnoxia: modo meminerimus
Chosrois mortem viginti fere annis post Hunnorum adventum
in Thraciam, ubi quinti libri narratio abrumpitur, accidisse.
Ac ne quis forte suspicetur ad molestiora negotia delatum, at*
que ita otio quod historiae scribendae tribueret privatum esse,
in eodem vitae genere permansisse vel cognomine teste com-
pertum est. Quo concesso quis eredat fieri potuisse ut spon-
te omitteret gratum laborem a quo omni vi atque unice
persequendo negotiis forensibus se distineri queritur ⁹⁴)?
quae tamen cumulate offerri alias laetandum sibi esse fatetur,
ne inopia prematur. Nemo tamen hinc concludat Agathiam
annumerandum esse infelicibus illis qui, ne fame vexentur,
a litteris recedere coacti sunt. Nam illa erat scholasticorum .
condicio ut eorum avaritia legibus esset compescenda: neque
clientibus caruisse credemus virum qui insigni facundiae
gloria et vivus et post mortem floruit. Itaque, nisi lusus
est ista de sua sorte querela, illis accensendus erit Agathias
qui, nisi admodum laute vivere aliisque largiri possunt, egere
sibi videntur. Quae quidem opinio epigrammate confirma-
tur quo ille, pater oppidi dictus, in municipio suo locum,
antea obscoenis immunditiis foedum. atque detestabilem,
purgasse, atque eleganti aedificio, nescio quo, ornasse di-
citur ²⁵). Alia fortasse praeterea pietatis officia in patriam
contulit: quae non minus propter hanc virtutem quam elo-
quentiae causa , eum cum patre Memnonio et fratre statua
ornavit ²⁶): cuius honoris, quum olim suisset vulgatissimus,
illo tempore, in privatos collati, vix aliud superest exemplum.
Mansit autem viro laudato etiam post funus eadem in-
signis fama eloquentiae: ad quam referendum esse videtur
quod Menander, qui eius historiam continuavit, infantiam
suam tam vehementer excusat. Itaque quum, renatis sub
Basilidarum imperio litteris, eandem laudem appeterent
pusilli ingenii homines, Agathiam imitandum sibi sumpsit
Leo Diaconus, ut Hasius v. ill. indicavit: cui quod placue-
23) V. testimonia : ὦρμήθην ἄρξασθαι μετὰ τὴν ᾱποβίωσιν 'Ara-

acon. ⁴324) nist, 111. ι. p. 138. 25) Epignw- 26) Epigr-
michaelii.

