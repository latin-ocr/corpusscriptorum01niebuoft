⁴ mfflss’ffizms ι - ·ι««»»«

EPIGRAMMATA.

Qua caleo: sed me iuris tutela piusque
Dorcalide a tenera tam procul arcet honos.

26,

Non tantos patitur iuvenum natura labores ,
Quantos imbelles nos muliebre secus.

Aequales illis adsunt, curaeque dolores
Intrepida sociis pandere voce licet.

Nec desunt, mentem quae pascant, ludicra: vicos
Perreptant; animum picta tabella capit.

Nobis nec fas est caeli convexa tueri,
Inclusas curis sed domus atra coquit.

27.

Prudentis scitum est, Ne quid nimis. Ast ego fastus
Indueram, quasi sal, aut mihi forma foret.

Credideram unius, neque ea est sine fraude, puellae
Totam animam in manibus semper habere meis.

Haec, quasi poeniteat morum, vitaeque prioris,
Intumet elato vana supercilio.

Sic prius ille ferox, ille aereus, ille ego tarde
credulus , ac tangens astra, repente ruo.

Nam vertere vices , et supplex clamo: Nocentes
Aetatis vitio, parce puella, sumus.

28.

Quodnam iter insistas in amoribus? ecce petaces
In triviis luxus non patiere lupae.

Sin te virgo capit: vel eam tibi nubere ius est,
Vel corruptorum est poena ferenda tibi.

Nuptas sollicitare ad stupra, quis, unde voluptas
Nulla est, quantumvis cogitur ipse, potest?

In nuptae furtis multa alea, fructus amoris
Nullus: in his pueri est turpis habendus amor.

Volgivagae viduae passim suus extat amator,
Quippe animum, mores et meretricis habet,

Castior est? tibi vix succumbere vixque coacta
Mox stimulos odii concipit aegra novi.

Factum odit: quia nec periit pudor omnis, amori
Aptas solvendo quaeritat usque moras.

Sin magis ancillae cupidis amplexibus haeres:
Sive tua est, famulae servus es ipse tuae.

Sive aliena, notam tibi lex tamen irrogat, iu te
Mancipii haud proprii nomine probra ciens.

His se Diogenes pulchre extricavit: et illi
Pellex, absque uua Laide, palma fuit.

102.

Dicturus tibi, vita, vale, vocemque citatam
Refreno ‚ rursus sustineoque gradum.

thue olim niger ille dies Acherontis amari
Sic mihi discidii causa timenda tui est.

Vultus enim tuus est lux altera⁴ Lux tamen omni
Voce caret. contra, tu mihi verba refers

Dulcia Sirenum verbis magis, e quibus omnis
Pendula spes animae statque caditque meae„

 

395

