PRAEFATIO.

Agathiae historiarum, non magnae molis libri, nunc demum pro-
dite editionem, Bonnensis historicorum Byzantinorum collectionis
principium, nemo aequus reprehendet, dummodo compererit quam
arduae nobis hoc opus aggredientibus obstiterint difficultates. Ete-
nim in oppido, ex cuius prelis typographicis nunquam antea exisset
paulo grandior liber graecus, neque typorum compositores in hoc ge·-
nere satis exercitati aderant, neque correctores sphalmatum usu docti,
qui, moderante Schopeno , manumque ultimam operi admovente,
satis accurate gnaviterque in hoc labore versarentur. Itaque tardis—
sime progressi sumus. Est tamen quo nos solemur: nam ingenti tae-
dio ac labore hoc certe perfecimus ut nullum paulo gravius relictum
sit mendum in graecis, atque in scholiis criticis: nam de versione la-
tina, quam abiicere maluissem, ego certe parum fui sollicitus. Reliqua
illa quum Schopenus, ab aliis bis correcta, emendasset, ipse quanta
potui cura per singulas litteras recognovi. Iam vero in posterum hae
aerumnae aut superatae sunt aut certe valde imminutae3 invento viro
erudito et impigro qui correctioni plagularum totum sese dabit3 ita
quidem, ut Sehopeno nihil amplius curandum remaneat quam quod
aliis laboribus obsitus exsequi possit.

Agathiam edendum ab initio mihi ipsi sumpseram: quo tempore
de huiuscemodi difficultatibus, quales deinde expertus sum, non cogi·
tabam; ae simul, maiore nondum excitata spe, id solum mihi propo-
nebam ‚ ut vulgata editio quatenus coniectura atque ingenio sine libris
perfici posset emendaretur-3 eiectis plurimis , qui Parisiuam editio-
nem swdant, erroribus, temerariisque novationibus. Legeram librum,

